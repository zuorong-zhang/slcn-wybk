# 宏略第十三

夫先秦以降。文言用世已逾千年矣。其之同喻一义也。亦可洗鍊。亦可绮丽。亦可锵锵。亦可靡靡。或高古诘聱。或浅白俗易。是作者之风姿为显矣。是文辞之变化亦无穷矣。夫编程者。辞有定式。易一字辄其程式不行。或病其文繁琐。亦无可为也。故作「宏」。夫宏。唯一言易一言。所以增改其文法也。曩言「有犬卧于通衢。逸马蹄而杀之。有马逸于街衢。卧犬遭之而毙」者。为宏。乃曰「逸马杀犬于道」。故或曰。寻常者。以编程语言编程。以宏者。编程编程语言也。

宏法。以「或云」谓所易何。以「盖谓」云旧文。凡通用辞。如术之参者。皆以引号括之。今以为「书之」作新文法如是。

```
或云「「書「甲」焉」」。
蓋謂「「吾有一言。曰「甲」。書之」」。

注曰「「宏備矣。試用之」」
吾有一數。曰五十。名之曰「大衍之數」。

夫「大衍之數」。書之。
注曰「「是舊文法也」」

書「大衍之數」焉。
注曰「「是新文法也」」
```

又例曰。幂者。自乘也。夫加减乘除皆得直谓「加甲以乙」云。今作幂术。不欲絮絮作「施」语。而欲云「求甲之乙次幂」。故宏之如是。

```
注曰「「先為冪術」」
吾有一術。名之曰「冪」。欲行是術。必先得二數。曰「甲」。曰「乙」。乃行是術曰。
	有數一。名之曰「丙」。
	為是「乙」遍。乘「丙」以「甲」。昔之「丙」者。今其是矣。云云。
	乃得「丙」。
是謂「冪」之術也。

注曰「「乃宏之」」
或云「「求「甲」之「乙」次冪」」。
蓋謂「「施「冪」於「甲」於「乙」」」。

注曰「「宏備。試用之」」
求三之五次冪。書之。
求二之十次冪。書之。

注曰「「以變數亦可」」
吾有二數。曰三。曰五。名之曰「丙」曰「丁」。
求「丙」之「丁」次冪。書之。
```

凡宏者。域弗限焉。盖程式未发。一文之宏悉替之。然后运行也。故「或云」语不得以引号作结。何耶。为替不知其止也。慎之。宏之为自由也。众君子文彩风流。藉此可传焉。

阴符十三篇。至是尽矣。纵贯其书。有明义。有变数。有算术。有决策。有循环。有行列。有言语。有方术。有府库。有格物。有克祸。有图画。有宏略也。于是之外。复有丹道一门。本亦自成一章。然以其理奥雅。二三言弗能穷。亦非初学易知。故聊述其大义于是。以资博观。好事君子自探微焉。

昔秦王既扫六合。入海求药为鲸所阻。乃连弩射杀之。汉武亦好神仙之术。而徒诛文成乐通。卒无所获。后世炼丹饵朮之徒。未尝绝于世。彼金丹大道者。有内丹。有外丹。内丹者。吐气纳神也。外丹者。烧鼎炼金也。其术多玄奥莫解。周易叄同契。抱朴子载焉。今信之者鲜矣。然近有奇术。投诸机器。可以告往知来。闻一识十。人不之预而智每敌于人者。号曰深度学习。然趋之者若鹜。穷其理者寥寥。比其炼也。每每耗时经日。乃至于月。比其成也。或神机如响。或闇昧无覩。得其方者著之。洋洋然夸诸天下。失之者易之。营营然冀有所得。吾侪每戏言。此诚当代之炼金术也。

是道也。其术繁多。有旋积。有循环。有生成对抗。有长短记忆。不可胜数。其理则一宗。何耶。法人之学也。遍观龟鑑。觅其事理。推被万事而不爽。初。其未炼也。机器也茫昧然。问以一事。胡乱以答。或验或否。然则有成例千千万万。悉令观而课之。每验辄褒之。否辄谴之。乃渐知趋利避害。去伪存真。如水流逐低。草木向阳然。渐进正理也。验者弥多。否者弥少。正理昭昭。金丹成矣。

请以旋积为例。旋积者。多用以观图识物也。譬有一画。不知所图者犬耶。马耶。乃取万千马图。万千犬图使习之。乃渐知犬马之同异。或既知其为马图也。然不知马之所在。或放南山。或驰平野。或浴溪涧。或饮城窟。乃取万千马图既知马之所在者。令习之。乃能指马于山野溪窟中。

论今者机器之智。由是观止也。然百年之后。观止者何。吾死不能知矣。畅想其情。当何其郁郁哉。

夫编程之奥义也无涯。而一山之竹也有涯。况以学术之盛代。世术日新。法门月异。每有昨之骊珠。今之敝屣。然其为础礩者。十世弗易。万变靡离。是书所录者是矣。其馀不能尽美者。唯待博雅君子。既详览其书而熟习其术。靡不能触类而长之。则虽幽遐诡伏。无所不入。告其往而知其来。举一隅而反其三。闻一而知十者皆适。然后乃置之寻常而不塞。布之天下而不窕也。
