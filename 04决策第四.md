# 决策第四

决策者。万智之始。何耶。曰察而后动。鱼之相吞。必先度彼之大小。犬之啮人。必先观主之喜恶。此禽兽之决策也。雨而蓑。寒而衣。价善乃沽。人善乃欺。匹夫之决策也。陟罚臧否。伐谋伐交。卿相之决策也。其所以智于向者。唯决策有难易之别耳。故程式之能于决策者。智比于人。不能者。止一算盘耳。

其决步骤有三。一曰比之。二曰决之。三曰为之。今以马太效应为例。书之如是。注。马太效应者。西人典故也。曰。盈者愈予之。乏者更夺之。

```
吾有一數。曰四十九。名之曰「貯」。
若「貯」大於五十者。
	加「貯」以一。昔之「貯」者。今其是矣。
若非。
	減「貯」以一。昔之「貯」者。今其是矣。
也。
```

`大於`者。比之也。`若`。`若非`者。决之也。`加「貯」以一`云云者。为之也。比之得其真者。必为`若`云云之次句。必不为`若非`之次句。否。则反之。今以四十九不大于五十。遂行`若非`之次句。`「貯」`竟四十八。

或问曰。末之`也`字者。语助耶。无之可乎。曰。不可也。所以别歧义。示一句之终止也。盖编程之理或有极繁者。或相嵌。或相衔。亡是不能断。用`云云`二字亦可。

又问曰。或虽非亦于我无与者。省`若非`之句。可乎。曰。可也。例曰今有十斗之器。主人有酒若干。倾诸此器。十斗以上者皆满盈。问器有酒竟几何。解曰。

```
吾有二數。曰十。曰九。名之曰「器量」曰「酒量」。
若「酒量」大於「器量」者。
	昔之「酒量」者。今「器量」是矣。
云云。
夫「酒量」。書之。
```

比数之法有六。曰等于。曰不等于。曰大于。曰小于。曰不大于。曰不小于。比他物之法有二。曰等于。曰不等于。

或问曰。事有千端。非一策能定者。奈何。曰。当用`或若`。`或若`者。一`若`之后。连绵用之。因序而比。遇真辄为之。为之乃止。不更比也。如皆不是者。厥行最末`若非`之句。老氏有天地不仁。以万物为刍狗之句。今以`或若`拟天策如是。

```
有言「「人」」。名之曰「物」。

若「物」等於「「禽獸」」者。
	吾有一言。曰「「爾芻狗也。」」書之。
或若「物」等於「「草木」」者。
	吾有一言。曰「「爾亦芻狗也。」」書之。
或若「物」等於「「人」」者。
	吾有一言。曰「「爾雖人。於我實芻狗也。」」書之。
或若「物」等於「「芻狗」」者。
	吾有一言。曰「「更不待言。」」書之。
若非。
	吾有一言。曰「「吾不知爾何物。然爾之為芻狗明也。」」書之。
云云。

昔之「物」者。今「「芻狗」」是矣。
```

爻者。阴阳也。是非也。有无也。臧否也。见于变数之章。今用诸决策。不亦宜乎。

```
吾有一爻。曰陽。名之曰「甲」。
若「甲」者。
	吾有一言。曰「「陽者。歲之主也。」」書之。
若非。
	吾有一言。曰「「陰者。陽之助也。」」書之。
也。
```

易曰。爻者。言乎变者也。今爻之变。其日用者有三。曰与。曰或。曰非。二爻皆阳谓之与。二爻有阳谓之或。阴者阳阳者阴谓之非。各书如是。

```
夫「甲」「乙」中無陰乎。名之曰「丙」。
夫「甲」「乙」中有陽乎。名之曰「丙」。
變「甲」。名之曰「丙」。
```

更有与非。或非。异或诸术。皆得诸向三者。与非者。二爻有阴。或非者。二爻皆阴。异或者。一阴一阳。而六者亦皆可得诸与非。故曰。与非生万物。

又有`若其然者`。`若其不然`者。以资爻策。故是二句同。

```
夫「甲」「乙」中無陰乎。名之曰「丙」。若「丙」者。吾有一言。曰「「古之人誠不我欺。」」書之也。
夫「甲」「乙」中無陰乎。若其然者。吾有一言。曰「「古之人誠不我欺。」」書之也。
```

是二句亦同。

```
夫「甲」「乙」中有陽乎。名之曰「丙」。變「丙」。名之曰「丁」。若「丁」者。吾有一言。曰「「古之人誠不我欺。」」書之也。
夫「甲」「乙」中有陽乎。若其不然者。吾有一言。曰「「古之人誠不我欺。」」書之也。
```

孔门十哲。颜回。闵损。冉伯牛。仲弓。宰予。子贡。冉求。子路。子游。子夏。并称先贤。而风采各异。今四问之内。可知其谁。其法如是。

```
夫「魯人耶」。若其然者。
	夫「德行科耶」。若其然者。
		夫「未仕耶」。若其然者。
			夫「蚤死耶」。若其然者。
				吾有一言。曰「「賢哉。回也。人不堪其憂。回也不改其樂。」」書之。
			若非。
				吾有一言。曰「「孝哉。閔子騫。人不間於其父母昆弟之間。」」書之也。
		若非。
			夫「病厲耶」。若其然者。
				吾有一言。曰「「亡之。命也夫。斯人也。而有斯疾也。」」書之。
			若非。
				吾有一言。曰「「雍也。可使南面。」」書之也。
		云云。
	若非。
		夫「政事科耶」。若其然者。
			夫「戰死耶」。若其然者。
				吾有一言。曰「「若由也。不得其死然。」」書之。
			若非。
				吾有一言。曰「「求。無乃爾是過與。」」書之也。
		若非。
			吾有一言。曰「「朽木不可雕也。糞土之牆不可杇也。於予與何誅。」」書之也。
	云云。
若非。
	夫「複姓耶」。若其然者。
		吾有一言。曰「「賜也。始可與言詩已矣。告諸往而知來者。」」書之。
	若非。
		夫「衛人耶」。若其然者。
			吾有一言。曰「「起予者。商也。始可與言詩已矣。」」書之。
		若非。
			吾有一言。曰「「二三子。偃之言是也。」」書之也。
	云云。
云云。
```

仲由字子路。鲁人。政事科。仕于鲁卫。战死。今一试之。

```
吾有九爻。曰陽。曰陰。曰陰。曰陽。曰陰。曰陰。曰陰。曰陰。曰陽。
名之曰「魯人耶」曰「衛人耶」曰「德行科耶」曰「政事科耶」
曰「複姓耶」曰「未仕耶」曰「蚤死耶」曰「病厲耶」曰「戰死耶」
```

乃得

```
若由也。不得其死然。
```

似此决策连环相嵌者。或取其形谓之决策树。编程决策之道。至是略备矣。
